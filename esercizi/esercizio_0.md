## Esercizio 0

### Svolgimento

L'obiettivo di questo primo esercizio è prendere familiarità con l'uso del simulatore.

Si consiglia l'utilizzo dell'ambiente di programmazione Scratch e un salvataggio periodico del lavoro compiuto (questo vale soprattutto per gli esercizi futuri). Dividere il lavoro in più funzioni o files è sia utile che una buona pratica nella programmazione in quanto consente di riadoperare il lavoro già svolto in precedenza e riutilizzare agilmente il codice già scritto.

- Muovi il robot nello spazio dei giunti usando gli slider. Nota come il pannello cartesiano si aggiorna automaticamente dopo aver raggiunto la configurazione desiderata.

- Sposta il robot nella posa prediletta per le operazioni di pick-and-place (J2 50°, J3 40°, J5 90°). Prova a cambiare l'orientamento dell'end-effector: cosa noti? È facile come muoverlo nei giunti?

- Muovendo il robot nello spazio cartesiano, prova ad assumere la seguente posa:
    - x: 400
    - y: 0
    - z: 150
    - yaw: 180
    - pitch: 0
    - roll: 0

- Prova nuovamente a modificare l'orientamento, in particolare lo yaw (rotazione attorno all'asse X). Quali angoli riesci a raggiungere? Osserva i giunti nell'angolo massimo raggiungibile (hint: 140°): noti qualche giunto vicino al proprio limite?

- Poni l'end effector sopra la pallina rossa (posizione V):
    - x: 0
    - y: -400
    - z: 150
    - yaw: 180
    - pitch: 0
    - roll: 0

- Abbassa l'end-effector: è facile? (hint: molto facile)

- Prova invece ad afferrare la pallina presente in
    - x: 0
    - y: -500
    - z: 50

    Riesci a raggiungerla con l'orientamento corrente? Prova a modificare l'orientamento (hint: dovresti trovarti con l'orientamento (180,0,0) => prova a cambiare il primo valore, attorno a che asse si muove?)

### Consegna

Per questo esercizio non è necessario consegnare alcun elaborato.
